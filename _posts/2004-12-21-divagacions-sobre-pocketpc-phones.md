---
layout: post
title: Comparativa de telèfons mòbils amb wifi
date: 2004-12-21 13:35:19.000000000 +01:00
type: post
categories:
- gadgets
- HTC
- wireless
tags: []
meta:
  enclosure: |-
    /blog/wp-content/mob/HTCAlpine.jpg
    3543
    image/jpeg
  tags: ''
permalink: "/2004/12/21/divagacions-sobre-pocketpc-phones/"
---
<p>Els que em llegiu regularment sabreu que sóc una mica fanàtic dels telèfons mòbils amb tot integrat, i quan dic <strong>tot</strong> vull dir <strong>tot</strong> (wifi, bluetooth, irda, camara, etc...). La veritat és que sempre havía somiat amb un dispositiu així... desde que tinc la PDA2k <a href="/blog/2004/11/08/100/">m'ha canviat la vida</a>. Molta gent em pregunta per telèfons d'aquest estil, així que he decidit fer una segona comparativa recopilant els últims models que hi ha al mercat o que hi haurà pròximament per a que serveixi una mica de guia si algú se'n vol comprar un. La <a href="/blog/2004/08/26/55/">primera comparativa</a> la vaig fer al agost quan analitzava les possibles alternatives abans de decidir-me per la PDA2k i ja ha quedat una mica obsoleta.</p>
<p class="center"><strong><a href="/archives/images/pocketpcphones.png">TAULA COMPARATIVA</a></strong></p>
<p class="center">(Aconsello obrir-la en una nova finestra o <em>tab</em> i anar-la consultant a mida que es va llegint la resta del article)</p>
<p>Els telèfons que he escollit són el HP iPAQ 6340, Nokia 9500 Communicator, HTC BlueAngel (aka PDA2k), HTC Alpine, Motorola MPx i BenQ P50, tots són telèfons amb wifi, bluetooth i infrarojos, els tres primers ja estan a la venda i es poden aconseguir fàcilment al nostre pais; els tres darrers sortiràn a la venda dintre de ben poc, segurament durant el primer trimestre del 2005.</p>
<p><img src="{{ site.baseurl }}/assets/images/2004/12/pda2k.png" alt="HTC BlueAngel" class="right" />
<p>Primer comento els que es troben actualment al mercat, i com no, el primer el que jo tinc: <strong>HTC BlueAngel o I-mate PDA2k</strong> [<a href="http://mobile-review.com/pda/review/htc-blue-angel-en.shtml">review</a>]. El preu és una mica elevat, però les prestacions valen la pena, el processador (400MHz) és acceptable si no li fotem molta canya (es va relentitzant a mida que obrim varies aplicacions). El bluetooth no funciona bé, però i-mate ha promés que ho solucionarà en un proper upgrade de ROM. Amb 128 Mb de RAM no he tingut mai problemes de memòria, el telèfon és quatribanda i es pot utilitzar a qualsevol part del món, la pantalla és gran i de bona qualitat, el sistema de <em>touchscreen</em> té molta precisió. El teclat és magnífic, va molt be per a utilitzar aplicacions de missatgeria instantània o escriure e-mails. Les principals pegues són la camara que té molt poca qualitat i fa unes fotos horribles si no hi ha bona llum i la duració de la batería si tenim el wireless activat (sense wireless dura bastant, uns dos o tres dies fent-ne un ús raonable), també cal dir que és una mica pesada (212g.) i aparatosa si estem acostumats a portar un mòbil petit.</p>
<p><img src="{{ site.baseurl }}/assets/images/2004/12/nokia9500.png" alt="Nokia 9500" class="right" />
<p>Seguidament comento el <strong>Nokia Communicator 9500</strong> [<a href="http://my-symbian.com/9210/review_9500.php">review</a>], que avui ens ha arribat a la feina i he estat una bona estona trastejant-lo. Aquest és un mòbil és d'aquests que s'obre com un musclo, té dues pantalles: una de petita (128x128) externa i la interior (640x200) amb una qualitat meravellosa, es veu bé desde qualsevol angle, el problema és que és molt petita i sempre hem d'estar fent servir el scroll. Per a que us feu una idea té scroll fins i tot la pàgina inicial de google, i bastant llarg. Aquesta pantalla no és touchscreen, i per tant s'ha d'anar movent el punter del mouse amb una mena de joystick que incorpora el teclat, això fa que sigui una mica incòmode i lent d'utilitzar, a més el mateix joystick fa de botó i és bastant incomode allò de mantenir pulsat i pujar o baixar. El teclat és genial, les tecles son grosses i molt espaiades, t'hi acostumes de seguida a fer-lo servir.  Aquest mòbil és l'únic de tots els que comento que no porta un Windows Mobile, sino que porta un Symbian ---la putada és que no hi ha Skype per a aquest S.O.---
, una de les coses que més m'ha agradat és que la funció de mòbil està separada de la de PDA, per tant si és penja el sistema operatiu el mòbil continua funcionant (això ho hauria d'apendre Micro$oft). La camara és bastant cutre, de qualitat similar a la de la PDA2k i es veu a través de la pantalla petita (externa) quan fem la foto. Només té 64 Mb de RAM i 80 Mb internes per a almaçenar dades, es pot posar una tarjeta MMC per ampliar-li la capacitat, però per a mi això és una cagada... haurien d'haver-li posat SD/SDIO en lloc de MMC. En resum, el 9500 és bastant gros i pesat a més de ser molt car i tenir poca memòria, poc processador i una camara bastant dolenta. No el recomano.

![HP 6340]({{ site.baseurl }}/assets/images/2004/12/hp6340.png)

Ara li toca el torn al **HP iPAQ 6340** [[review](http://www.msmobiles.com/news.php/2866.html)], aquest va ser el primer PocketPC phone amb wifi que es va comercialitzar, i en la meva opinió HP la va cagar de ple amb aquest mòbil. Processador de 200MHz que no permet executar aplicacions com Skype per a utilitzar VoIP, aquesta limitació de processador també provoca que el sistema operatiu (Windows Mobile 2003 Phone Edition) no es pugui actualitzar a la _Second Edition_, per que aniria massa lent i HP no ha volgut publicar un upgrade de ROM, per tant no podem rotar la pantalla horitzontalment ni aprofitar les altres petites millores que té la segona edició del sistema operatiu. L'altra cagada de HP és que el model que s'ha comercialitzat a Europa, el 6340, és exactament igual que el model d'Estats Units, el 6315, però sense camara; no els hi hagués costat res comercialitzar-lo amb camara aquí també... de fet els dos utilitzen la mateixa carcasa, així que preparat està, i fins i tot surt més econòmic el model americà ($559.95 == 448.76 Eur) en front als 674.95 Eur que val el europeu, és a dir, 226 euros més econòmic si el comprem a USA i ens enduem la camara de regal. En definitiva, no el recomano gens, poc processador, poca memòria, teclat EXTERN, S.O. antiquat i a sobre caríssim... té totes les pegues.

Fins aquí han arribat els 3 models que ja tenim al mercat, ara comentaré els tres següents que esperem que estiguin disponibles a les botigues ben aviat...

![Motorola MPx]({{ site.baseurl }}/assets/images/2004/12/motorolaMPx.png)

El **Motorola MPx** [[review](http://www.mobileburn.com/review.jsp?Id=985)] és la propera cagada de Motorola... també és d'aquests que s'obre com un musclo, i té un disseny bastant peculiar per a sér un PocketPC phone. Els problemes: és el que té menys RAM de tots els que comento, 32 Mb, on volen anar amb 32 Mb? i el processador, igual que el 6340 porta un XScale a 200MHz que no es suficientment potent com per a poder executar Skype, per tant les trucades amb VoIP se'n van al garete. Per altra banda tindrà una camara de 1.3 megapixels que és dels pocs punts a fabor que té, encara que amb els 15Mb de memòria disponibles no podrem guardar moltes fotos a no ser que li afegim una bona SD. Per a no posar-lo a parir del tot, també diré les coses bones, és petitet en comparació amb els altres i pesa menys (174g.) a expenses de portar també una pantalla més petita de 2,8" però amb 320x240 píxels de resolució. Esperem que Motorola arregli al menys la cagada de la RAM abans de treure'l al mercat, si no veurem com s'arrastra el WM2003 segona edició amb tant poca RAM i tant poc processador.

![HTC Alpine]({{ site.baseurl }}/assets/images/2004/12/HTCAlpine.png)

**HTC Alpine** [[review](http://www.ppcw.net/?itemid=2137)], que pel que sembla el primer en comercialitzar-lo serà el operador britànic O2 sota el nom O2 XDA IIi. Aquest mòbil és molt semblant a la PDA2k, però sense teclat i amb un processador més ràpid (Intel Bulverde a 520MHz) i amb una camara millorada de 1,3 milions de píxels. El fet de no portar teclat fà que el telèfon sigui una mica menys pesat que la PDA2k, 185g. però no l'han reduït de tamany, per tant continua sent una mica aparatós. Encara no se sap el preu que tindrà però basant-nos amb el preu de la PDA2k és possible que al moment de sortir al mercat rondi els 700 euros, ja que aquest és una mica millor en prestacions. Llàstima que li falti el teclat QWERTY, que en ocasions s'agraeix tenir-lo.

![BenQ P50]({{ site.baseurl }}/assets/images/2004/12/benq-p50.png)

Finalment, el que sota la meva opinió és el que més bona pinta té de tots, el **BenQ P50** [[review](http://www.msmobiles.com/news.php/2349.html)]. També es un mòbil quatribanda, amb WM2003 Second Edition, aquest mòbil és similar en prestacions al que acabem de comentar, el processador Bulverde a 520MHz i la camara de 1,3 megapixels fan que sigui un dels PocketPC phones més atractius del mercat, amb una pantalla petita de 2,8" i 320 x 240 píxels de resolució, pel que diuen a les especificacions sembla que tindrà una bona duració de batería i a més a mes és un dels aparells amb les dimensions més reduides i el més lleuger dels 6, només 150 grams. Ara bé el millor, és el més econòmic de tots, fa molt poc que està [disponible per a pre-comanda a Expansys](http://www.expansys.es/product.asp?code=112410) per només 395 Euros IVA inclòs.

Per resumir una mica, si esteu esperant per comprar-vos un mòbil amb wifi, el BenQ P50 és definitivament la meva recomanació, només cal esperar a que surti al mercat. Si pel contrari necessiteu tenir ja l'aparell a les vostres mans, la I-mate PDA2k és la millor opció. De cara al futur, espero que el mercat canviï i comencem a veure dispositius similars amb altres sistemes operatius (Linux sería una bona opció, per si ho llegeix algún fabricant), evidentment anirem veient com es van reduint de tamany conservant les pantalles de 2,8 ò 3,5 polzades i possiblement incorporin tecnología 802.11g, ja que actualment tots els que hi han porten 802.11b a 11Mbps.

