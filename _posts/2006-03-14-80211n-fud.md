---
layout: post
title: 802.11n FUD
date: 2006-03-14 23:38:59.000000000 +01:00
type: post
categories:
- wireless
tags: []
meta:
  tags: 802.11n mimo wifi wireless
permalink: "/2006/03/14/80211n-fud/"
---
<p>El passat 9 de Març es va <a href="http://80211n.wifinetnews.com/archives/2006/03/breaking_news_8.html">aprovar el draft 1.0 del IEEE 802.11n</a>, en aquest llarg procés hi ha involucrats quatre dels fabricants de xips més importants: Atheros, Broadcom, Intel i Marvell.</p>
<p>Atheros diu que <a href="http://www.atheros.com/news/xspan.html">la família de productes XSPAN</a>, incloent el nou xip AR5008 són els primers xips basats en la especificació del draft 1.0 de 802.11n i que el risc de que els canvis que es facin abans de que el s'accepte el borrador final impliquin canvis en el silici és mínim, ja que els canvis a les especificacions s'aplicaran a través d'actualitzacions de firmware. Aquests xips integren tres ràdios (3 Tx, 3 Rx, dual-band 2.4/5GHz) amb configuracions de 2x2, 2x3 i 3x3 antenes.</p>
<p>Broadcom també assegura que <a href="http://www.broadcom.com/products/intensi-fi.php">la família de productes intensi-fi</a> incorpora tots els elements necessaris per complir amb la especificació del borrador i està dissenyat per ser actualitzable per software quan es finalitzi l'estàndard. Aquests xips integren múltiples ràdios de 2,4 i 5GHz per suportar <em>spatial streams</em> simultanis amb configuracions de 2x2, 3x3 i 4x4 antenes.</p>
<p>Finalment, existeix un altre fabricant de xips, Airgo, que està venent els <a href="http://www.airgonetworks.com/true/briefs/">productes True MIMO</a>, dispositius compatibles amb els estàndards 802.11 a/b/g que utilitzen ---tal com ells ho anomenen comercialment--- <em>Adaptive Channel Expansion technology (ACE)</em>, que bàsicament és tecnologia <acronym title="multiple-in multiple-out">MIMO</acronym> que combina múltiples antenes simultàniament. Aquests xips estan disponibles al mercat des de fa temps en productes de marques com Netgear, Linksys, Buffalo i Belkin, que arriben a velocitats de 240Mbps utilitzats amb hardware del mateix fabricant.<br />
<strong>Nota</strong>: si MIMO et sona a xinés, mira't <a href="/blog/2005/04/15/3er-seminari-de-wireless-a-mataro/">aquestes transparències</a> abans de seguir llegint.</p>
<p>Ed Frank, vicepresident de R&amp;D a Broadcom i Dave Borison, director de product management a Airgo van <a href="http://www.reed-electronics.com/electronicnews/article/CA6312366">discutir públicament</a> durant la <em>Globalpress Summit Conference</em> a Monterey fa dues setmanes, defensant cadascú la posició de la seva empresa. Airgo es recolzava en l'argument de que 802.11n només era una proposta i no un draft, però després de que s'aprovés del draft Airgo per fi ha vist que els seus actuals xipsets (venuts amb el distintiu comercial <strong>Pre-N</strong> sota la marca Belkin) no seran compatibles amb l'estàndard 802.11n final. Tot i això,  està creant <acronym title="Fear, Uncertainty and Doubt">FUD</acronym> assegurant específicament que si els productes "Draft N" o "N Ready" surten al mercat basats amb el draft 1.0 del estàndard, degradaran ---o inclús poden arribar a deshabilitar completament--- el senyal de les xarxes 802.11 b/g properes degut a la interferència. Glenn Fleishman de WifiNetNews <a href="http://wifinetnews.com/archives/006375.html">busca membres del IEEE Task Group N no afiliats a un fabricant de xips</a> per aclarir aquesta qüestió.</p>
<p>El draft 1.0 de 802.11n permet utilitzar dos canals WiFi de 20Mhz simultàniament, això permet arribar a la màxima velocitat de 600Mbps que especifica l'estàndard, però evidentment interferint amb els canals adjacents. S'espera que la majoria d'usuaris utilitzaran 802.11n a la banda de 5GHz i es limitarà a un únic canal de 20MHz si hi ha problemes d'interferència.</p>
<p>Airgo argumenta que True MIMO permet assolir velocitats de fins a 126Mbps en un únic canal de 20MHz i fins a 240Mbps utilitzant la seva tecnologia propietària <acronym title="Adaptive Channel Expansion">ACE</acronym> en un únic canal de 40MHz que anomenen <em>"neighbor friendly"</em> per evitar interferir amb les xarxes b/g actuals.</p>
<p>Amb tot això, el que s'ha de tenir clar és que aquesta tercera generació de xipsets de Airgo ---que <a href="http://www.tomsnetworking.com/2006/01/17/review_wpnt834/">segons les proves fetes per Tom's Networking</a> també produeixen problemes a les xarxes 802.11g properes---
no són xips _compatibles_ amb 802.11n per molt que Airgo vulgui vendre'ns la moto de que si, són compatibles en el sentit de que 802.11n serà _backward-compatible_ amb 802.11 a/b/g, i per tant qualsevol xip actual 802.11a/b/g serà "compatible" amb n, però els xips de Airgo només implementen una part del 802.11n que és l'ús de múltiples antenes i 802.11n incorpora molts altres canvis a les capes física i d'enllaç, no només MIMO.

Si us interessa el tema us recomano llegir els articles [Ready or Not, Here Comes 802.11n](http://gigaom.com/2006/03/14/ready-or-not-here-comes-80211n-gear/) de Om Malik, [802.11n Compatibility?](http://dailywireless.org/modules.php?name=News&file=article&sid=5218) de Sam Churchil, [Brinksmanship in 802.11n](http://wifinetnews.com/archives/006382.html) de Glenn Fleishman i [Inside baseball on Wi-Fi chip makers](http://www.paulcallahan.pingotter.com/blog/_archives/2006/3/14/1820724.html) i [Atheros, know thine enemies](http://www.paulcallahan.pingotter.com/blog/_archives/2006/3/13/1818121.html) de Paul Callahan. A nivell més tècnic, per entendre l'ús eficient del espectre que fa la tecnologia MIMO recomano llegir l'article [Multipath builds robust communications](http://www.eetimes.com/news/design/showArticle.jhtml?articleID=181501773) de Jack Shandle.

