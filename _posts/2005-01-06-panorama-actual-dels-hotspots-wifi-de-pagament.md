---
layout: post
title: Panorama actual dels hotspots wifi de pagament
date: 2005-01-06 01:44:42.000000000 +01:00
type: post
categories:
- wireless
tags: []
meta:
permalink: "/2005/01/06/panorama-actual-dels-hotspots-wifi-de-pagament/"
---
Actualment a l'estat espanyol hi ha tres grans operadors (<acronym title="Wireless Internet Service Provider">WISP</acronym>) que donen accés sense fils a internet de pagament a través dels seus hotspots: [Telefònica](http://www.telefonicaonline.com/on/es/wifi/), [Swisscom Eurospot](http://www.swisscom-eurospot.com/index.php/internet/es) i [KubiWireless](http://www.kubiwireless.com).

Aquests són el nombre de hotspots que tenen els diferents operadors a data d'avui, ordenats de menor a major:

A través del [location finder](http://hotspots.swisscom-mobile.ch/EurospotLocator/Default.aspx?lng=es&loc=) de Swisscom podem veure que té 62 hotspots operatius i 3 en procés d'instal·lació, distribuïts entre Madrid, Barcelona i València, entre els quals destaquen els establiments Starbucks, Pans & Company i alguns hotels.

En el cas de KubiWireless, a través del [buscador de hotspots](http://www.kubiwireless.com/casphp/busq.php) trobem actualment 154 hotspots operatius i 32 hotspots en procés i de pròxima apertura, distribuïts en 33 províncies diferents, els més destacats són les Sales VIP de Spanair als aeroports de Madrid i Barcelona, la Bolsa de Barcelona, algunes estacions de Tren, àrees de servei d'algunes autopistes i cadenes hoteleres.

Si mirem les [zonas de cobertura](http://www.telefonicaonline.com/on/es/wifi/preventa/cobertura.htm) de Telefónica, trobem 337 hotspots operatius i 132 en procés d'instal·lació, a 52 províncies, els punts més destacats son les sales VIP del AVE i d'Iberia, recintes firals, ports, recintes esportius i cadenes hoteleres.

| **Operador** | **Operatius** | **En procés** |
| Swisscom | 62 | 3 |
| KubiWireless | 154 | 32 |
| Telefónica | 337 | 132 |

Anem a veure ara com estan les tarifes dels diferents operadors, tots els preus són amb IVA inclòs i els productes no permeten roaming internacional:

Telefónica ofereix 3 possibilitats de connexió:  
1) Targetes prepagament:

| **Temps** | **Preu** |
| 1 hora | 5 euros |
| 24 hores | 12 euros |
| 30 dies | 90 euros |
| 90 dies | 270 euros |

2) Targeta personal (subscripció mensual):  
Alta i primer mes gratis, quota de 22,50 eur/mes fins al 30 d'Abril, la resta de mesos a 45 eur/mes.

3) Targeta Global:  
6 euros d'alta + 1 euro per cada 10 minuts o fracció consumits.

KubiWireless ofereix les següents tarifes de connexió:

| **Temps** | **Preu** |
| 1 hora | 10.44 euros |
| 24 hores | 17.40 euros |
| 7 dies | 92.80 euros |
| 30 dies | 174 euros |

Swisscom ofereix les següents tarifes de connexió:

| **Temps** | **Preu** | **Volum de tràfic\*** |
| 2 hores | 7.50 euros | 150 Mb |
| 24 hores | 22 euros | 150 Mb |
| 7 dies | 69 euros | 500 Mb |
| 30 dies | 129 euros | 1 Gb |

\*Swisscom limita el consum de tràfic màxim que es pot fer amb cada modalitat contractada.

