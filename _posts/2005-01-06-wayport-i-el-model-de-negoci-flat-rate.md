---
layout: post
title: Wayport i el model de negoci flat-rate
date: 2005-01-06 18:11:42.000000000 +01:00
type: post
categories:
- wireless
tags: []
meta:
permalink: "/2005/01/06/wayport-i-el-model-de-negoci-flat-rate/"
---
[Wayport](http://www.wayport.net/) va donar la volta al model de negoci tradicional dels WISPs el Març del 2004 amb la seva innovadora [estratègia de preus](http://wifinetnews.com/archives/003377.html) que es basa en cobrar una quantitat fixa mensual (_flat-rate_) per hotspot a la empresa (revenedor o agregador) que explota el servei d'accés sense fils que ells mantenen en lloc de cobrar-li per l'ús del servei (minuts consumits) dels usuaris.

D'aquesta manera, els revenedors i agregadors, que decideixen el que volen cobrar a l'usuari final, també prefereixen cobrar una quantitat fixa més petita als usuaris en lloc de cobrar-los per temps de connexió --així asseguren que en un volum determinat d'usuaris tenen totes les despeses cobertes-- i aquests revenedors poden promoure molt més l'ús del servei entre els usuaris per que no pagaran més si l'usuari utilitza més o menys el servei, així que l'usuari final també se'n beneficia de les tarifes més econòmiques que aquest model proporciona.

Això ha fet que Wayport firmés [acords amb companyies com SBC](http://www.wayport.net/press/147) (operadora que dóna accés ADSL residencial a USA). El servei [FreedomLink Wi-Fi de SBC](http://www.sbc.com/freedomlink) per $19.95 al mes proporciona accés ilimitat a tots els hotspots, a més, si ets client d'alguna modalitat DSL de SBC pots utilitzar el servei FreedomLink sense cap cost addicional fins al 15 d'abril del 2005, a partir de llavors el preu serà de $1.99 al mes (amb un període mínim de contractació d'un any). El cost de connexió sense _flat-rate_ és de $3.95 per cada 2 hores.

Amb aquestes tarifes i el gran desplegament de hotspots que ha fet Wayport, ha aconseguit superar el nombre de hotspots de T-Mobile, que fins ara era el WISP més gran dels Estats Units. Wayport diu que actualment és el [proveïdor més gran dels Estats Units](http://www.wayport.net/press/179) amb [6300 hotspots](http://www.wayport.net/locations) situats als principals hotels, aeroports, centres de negocis, cafeteries, restaurants McDonald's i llocs de lloguer de vehicles de Hertz. Per altra banda, T-Mobile té [5300 hotspots](https://selfcare.hotspot.t-mobile.com/locations/viewLocationMapForLocationDomain.do) a Estats Units situats a llocs com Starbucks, llibreries Borders, gasolineres Texaco i hotels Sheraton.

Wayport assegura haver tingut [5 milions de connexions](http://wifinetnews.com/archives/004620.html) al 2004, i 600.000 connexions només al mes d'Octubre. A finals del 2003 Wayport només tenia 1000 hotspots, és a dir, que han posat en producció 5300 hotspots durant el 2004. Actualment tenen tancats acords amb varies cadenes de cafeteries i la cadena de fast-food McDonalds. L'acord amb Hertz els dóna presència als principals aeroports, i amb tots aquests acords estan tenint un creixement de 150 hotspots per setmana i esperen haver cobert un total de 6000 restaurants McDonald's per al Setembre de 2005, arribant a un total de 10.000 hotspots.

Wayport no només ha crescut en nombre de hotspots durant el 2004, sinó que ha passat de tenir 180 empleats a finals del 2003 a 330 empleats actualment, amb 150 empleats nous contractats només al 2004.

Si contrastem les dades de Wayport amb les de Telefónica, que ha tancat l'any 2004 amb [350 hotspots i un total de 22.000 connexions](http://www.libertaddigital.com/noticias/noticia_1276240888.html), veiem que Wayport té un total de 793 connexions per hotspot al any, mentre que Telefónica només té 62 connexions anuals per hotspot. Queda en evidencia doncs que l'ús de la tecnologia wi-fi encara no està tant consolidat aquí a Espanya com als Estats Units, però amb els [preus actuals](/blog/2005/01/06/152/) al nostre país... no creieu que serà qüestió de canviar de model de negoci?

