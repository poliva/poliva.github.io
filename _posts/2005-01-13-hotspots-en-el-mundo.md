---
layout: post
title: Hotspots en "el mundo"
date: 2005-01-13 17:41:34.000000000 +01:00
type: post
categories:
- wireless
tags: []
meta:
permalink: "/2005/01/13/hotspots-en-el-mundo/"
---
Gràcies a un [comentari de Pedro](/blog/2005/01/06/153/#comment-541) he arribat a [aquest article de _el mundo_](http://www.elmundo.es/navegante/2005/01/13/esociedad/1105616536.html) que parla sobre un estudi elaborat per [<acronym title="International Data Corporation">IDC</acronym>](http://www.idc.com/) i [Intel](http://www.intel.com/) on es comenta que Europa és líder en nombre de hotspots, amb un total de 25.000, i es preveu arribar als 110.000 hotspots europeus al 2008 gràcies als més de 50 operadors (WISP) establerts.

Per altra banda, he llegit en [aquest post de _the wifi blog_](http://wifi.weblogsinc.com/entry/1234000547027118/) que segons [JiWire](http://www.jiwire.com/) --un dels directoris de hotspots més complert-- actualment al món hi ha [50.000 hotspots](http://home.businesswire.com/portal/site/google/index.jsp?ndmViewId=news_view&newsId=20050112005330&newsLang=en), i s'arribarà als 100.000 hotspots mundials a finals del 2005.

Fixant-nos amb les dades anteriors, podem deduir que actualment la meitat dels hotspots del món estan a Europa.  
També podem treure altres conclusions, si mirem [el nombre de hotspots a Espanya](/blog/2005/01/06/152/) veiem que entre Telefónica, Swisscom i Kubi sumen un total de 553 hotspots operatius, així que a Espanya hi ha un 1,10% dels hotspots que hi ha a Europa, encara que segons JiWire a espanya hi ha 1073 hotspots, un 2,14% dels hotspots europeus.

També [segons el _top 10_ de JiWire](http://www.jiwire.com/search-hotspot-locations.htm) Estats Units és el país amb més hotspots, amb un total de 21.033. L'altre dia comentàvem que [Wayport té 6300 hotspots i T-Mobile 5300](/blog/2005/01/06/153/), per tant podem afirmar que Wayport té el 12,6% dels hotspots que hi ha al món, i el 29,9% dels hotspots que hi ha a USA, mentre que T-Mobile te un 10,6% dels hotspots mundials i un 25,2% dels hotspots de Estats Units.

No sé que tindran de cert totes aquestes estadístiques, però si més no és divertit relacionar les dues fonts i es poden extreure coses curioses, com per exemple que només a Londres hi ha més hotspots que en tota Espanya :P

