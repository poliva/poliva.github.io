---
layout: post
title: Skype API
date: 2004-11-10 16:10:44.000000000 +01:00
type: post
categories:
- voip
tags: []
meta:
permalink: "/2004/11/10/skype-api/"
---
Continuo parlant de Skype, com molts sabreu Skype no ha fet el software de codi obert sinó que proporciona versions binàries sota la seva <acronym title="End User License Agreement">EULA</acronym>. El "secret" de Skype està en el protocol propietari que utilitza, per això no els interessa publicar el codi :( Aquest fet ha provocat varies queixes, per exemple amb els usuaris de Linux amb arquitectura power pc (els usuaris de Mac que utilitzen Linux en lloc de MacOS... [el mateix Linus Torvalds utilitza un G5](http://forum.skype.com/bb/viewtopic.php?t=4153)), que es queixen perquè Skype només proporciona binaris de Linux per a arquitectura x86. Aquests binaris haurien de ser fàcils de fer si el codi font fos obert (seria qüestió de recompilar el de Linux x86 possiblement amb petits canvis al codi), però segons sembla Skype utilitza llibreries binàries desenvolupades per empreses externes (_third party libraries_) que no els proporcionen versions per a altres arquitectures, encara que Skype està fent tot el possible per a arribar al màxim nombre de plataformes possible, de fet a ells és als que més els interessa, ja que arribar a més usuaris significa incrementar la seva font d'ingressos.

Després de tot aquet rotllo introductori que us he fotut, passo acomentar que Skype finalment ha fet [pública la API](http://www.skype.com/community/devzone/) que permet a la gent que desenvolupa software integrar les seves aplicacions amb Skype. Des de la seva web podem accedir a [la documentació de la API y exemples de codi amb C++](http://www.skype.com/community/devzone/doc.html), **de moment només per a win32** , també hi ha [exemples de aplicacions on es podria aprofitar la API](http://www.skype.com/community/devzone/expandingskype.html) i [un fòrum per a programadors](http://forum.skype.com/bb/viewforum.php?f=16).

Per als menys tècnics això vol dir que prompte podríem tenir un plugin per a integrar el _addressbook_ del nostre client de correu amb skype, per exemple per a trucar directament a un contacte, o skype integrat amb el nostre programa de missatgeria multiplataforma favorit (per exemple Trilian, o Gaim).

Ara només cal esperar que facin pública la API per a altres plataformes com Linux i PocketPC :)

